<article id='sa17'>
  <header>
    <ul>
      <li>
        <segment>
          <root>雜阿含經 17</root>
          <translation>The Related Discourses</translation>
        </segment>
      </li>
    </ul>
    <h1>
      <segment>
        <root>（一七） 非我</root>
        <translation></translation>
      </segment>
    </h1>
  </header>
  <p>
    <segment>
      <root>如是我聞：</root>
      <translation></translation>
      <reference>t99.2.3b28</reference>
    </segment>
    <segment>
      <root>一時，佛住舍衛國祇樹給孤獨園。</root>
      <translation></translation>
    </segment>
  </p>
  <p>
    <segment>
      <root>有異比丘從坐起，偏袒右肩，合掌白佛言：</root>
      <translation></translation>
      <reference>t99.2.3b29</reference>
      <variant>坐 → 座 (CBETA)</variant>
    </segment>
    <segment>
      <root>「善哉！世尊！為我略說法要。</root>
      <translation></translation>
    </segment>
    <segment>
      <root>我聞法已，當獨一靜處，專精思惟，住不放逸：</root>
      <translation></translation>
    </segment>
    <segment>
      <root>『所以善男子出家，剃除鬚髮，身著法服，信家非家，出家學道，為究竟無上梵行，現法身作證：</root>
      <translation></translation>
    </segment>
    <segment>
      <root>「我生已盡，梵行已立，所作已作，自知不受後有。」』」</root>
      <translation></translation>
    </segment>
  </p>
  <p>
    <segment>
      <root>爾時，世尊告彼比丘：</root>
      <translation></translation>
      <reference>t99.2.3c6</reference>
    </segment>
    <segment>
      <root>「善哉！善哉！汝作是說：</root>
      <translation></translation>
    </segment>
    <segment>
      <root>『世尊！為我略說法要，我於略說法中，廣解其義，當獨一靜處，專精思惟，住不放逸，乃至自知不受後有。』</root>
      <translation></translation>
    </segment>
    <segment>
      <root>汝如是說耶？」</root>
      <translation></translation>
    </segment>
  </p>
  <p>
    <segment>
      <root>比丘白佛：</root>
      <translation></translation>
      <reference>t99.2.3c9</reference>
    </segment>
    <segment>
      <root>「如是，世尊！」</root>
      <translation></translation>
    </segment>
  </p>
  <p>
    <segment>
      <root>佛告比丘：</root>
      <translation></translation>
      <reference>t99.2.3c10</reference>
    </segment>
    <segment>
      <root>「諦聽！諦聽！善思念之，當為汝說。</root>
      <translation></translation>
    </segment>
    <segment>
      <root>比丘！非汝所應之法，宜速斷除。</root>
      <translation></translation>
    </segment>
    <segment>
      <root>斷彼法者，以義饒益，長夜安樂。」</root>
      <translation></translation>
    </segment>
  </p>
  <p>
    <segment>
      <root>時，彼比丘白佛言：</root>
      <translation></translation>
      <reference>t99.2.3c13</reference>
    </segment>
    <segment>
      <root>「知已，世尊！</root>
      <translation></translation>
    </segment>
    <segment>
      <root>知已，善逝！」</root>
      <translation></translation>
    </segment>
  </p>
  <p>
    <segment>
      <root>佛告比丘：</root>
      <translation></translation>
      <reference>t99.2.3c14</reference>
    </segment>
    <segment>
      <root>「云何於我略說法中，廣解其義？」</root>
      <translation></translation>
    </segment>
  </p>
  <p>
    <segment>
      <root>比丘白佛言：</root>
      <translation></translation>
      <reference>t99.2.3c15</reference>
    </segment>
    <segment>
      <root>「世尊！色非我所應，宜速斷除；</root>
      <translation></translation>
    </segment>
    <segment>
      <root>受、想、行、識非我所應，宜速斷除。</root>
      <translation></translation>
    </segment>
    <segment>
      <root>以義饒益，長夜安樂。</root>
      <translation></translation>
    </segment>
    <segment>
      <root>是故，世尊！我於世尊略說法中，廣解其義。」</root>
      <translation></translation>
    </segment>
  </p>
  <p>
    <segment>
      <root>時，彼比丘聞佛所說，心大歡喜，禮佛而退。</root>
      <translation></translation>
      <reference>t99.2.3c22</reference>
    </segment>
    <segment>
      <root>獨一靜處，精勤修習，住不放逸。</root>
      <translation></translation>
    </segment>
    <segment>
      <root>精勤修習，住不放逸已，思惟：</root>
      <translation></translation>
    </segment>
    <segment>
      <root>「所以善男子出家，剃除鬚髮，身著法服，正信非家出家，乃至自知不受後有。」</root>
      <translation></translation>
    </segment>
  </p>
  <p>
    <segment>
      <root>時，彼比丘成阿羅漢，心得解脫。</root>
      <translation></translation>
      <reference>t99.2.3c26</reference>
    </segment>
  </p>
</article>
