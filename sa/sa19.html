<article id='sa19'>
  <header>
    <ul>
      <li>
        <segment>
          <root>雜阿含經 19</root>
          <translation>The Related Discourses</translation>
        </segment>
      </li>
    </ul>
    <h1>
      <segment>
        <root>（一九） 結繫</root>
        <translation></translation>
      </segment>
    </h1>
  </header>
  <p>
    <segment>
      <root>如是我聞：</root>
      <translation></translation>
      <reference>t99.2.4a28</reference>
    </segment>
    <segment>
      <root>一時，佛住舍衛國祇樹給孤獨園。</root>
      <translation></translation>
    </segment>
  </p>
  <p>
    <segment>
      <root>爾時，有異比丘從座起，為佛作禮，而白佛言：</root>
      <translation></translation>
      <reference>t99.2.4a29</reference>
      <variant>坐 → 座 (CBETA)</variant>
    </segment>
    <segment>
      <root>「世尊！為我略說法要，我聞法已，當獨一靜處，專精思惟，不放逸住。</root>
      <translation></translation>
    </segment>
    <segment>
      <root>不放逸住已，思惟：</root>
      <translation></translation>
    </segment>
    <segment>
      <root>『所以善男子正信家非家出家，乃至自知不受後有。』」</root>
      <translation></translation>
    </segment>
  </p>
  <p>
    <segment>
      <root>爾時，世尊告彼比丘：</root>
      <translation></translation>
      <reference>t99.2.4b4</reference>
    </segment>
    <segment>
      <root>「善哉！善哉！汝今作是說：</root>
      <translation></translation>
    </segment>
    <segment>
      <root>『善哉！世尊！為我略說法要，我聞法已，當獨一靜處，專精思惟，不放逸住，乃至自知不受後有』耶？」</root>
      <translation></translation>
    </segment>
  </p>
  <p>
    <segment>
      <root>比丘白佛言：</root>
      <translation></translation>
      <reference>t99.2.4b7</reference>
    </segment>
    <segment>
      <root>「如是，世尊！」</root>
      <translation></translation>
    </segment>
  </p>
  <p>
    <segment>
      <root>佛告比丘：</root>
      <translation></translation>
      <reference>t99.2.4b8</reference>
    </segment>
    <segment>
      <root>「諦聽！諦聽！善思念之，當為汝說。</root>
      <translation></translation>
    </segment>
    <segment>
      <root>比丘！結所繫法宜速除斷，斷彼法已，以義饒益，長夜安樂。」</root>
      <translation></translation>
    </segment>
  </p>
  <p>
    <segment>
      <root>時，彼比丘白佛言：</root>
      <translation></translation>
      <reference>t99.2.4b10</reference>
    </segment>
    <segment>
      <root>「知已，世尊！</root>
      <translation></translation>
    </segment>
    <segment>
      <root>知已，善逝！」</root>
      <translation></translation>
    </segment>
  </p>
  <p>
    <segment>
      <root>佛告比丘：</root>
      <translation></translation>
      <reference>t99.2.4b11</reference>
    </segment>
    <segment>
      <root>「汝云何於我略說法中，廣解其義？」</root>
      <translation></translation>
    </segment>
  </p>
  <p>
    <segment>
      <root>比丘白佛言：</root>
      <translation></translation>
      <reference>t99.2.4b12</reference>
    </segment>
    <segment>
      <root>「世尊！色是結所繫法，是結所繫法宜速除斷。</root>
      <translation></translation>
    </segment>
    <segment>
      <root>斷彼法已，以義饒益，長夜安樂。</root>
      <translation></translation>
    </segment>
    <segment>
      <root>如是受、想、行、識結所繫法，是結所繫法宜速除斷。</root>
      <translation></translation>
      <variant>識 → 識是 (yinshun)</variant>
    </segment>
    <segment>
      <root>斷彼法已，以義饒益，長夜安樂。</root>
      <translation></translation>
    </segment>
    <segment>
      <root>是故我於世尊略說法中，廣解其義。」</root>
      <translation></translation>
    </segment>
  </p>
  <p>
    <segment>
      <root>佛告比丘：</root>
      <translation></translation>
      <reference>t99.2.4b17</reference>
    </segment>
    <segment>
      <root>「善哉！善哉！汝於我略說法中，廣解其義。</root>
      <translation></translation>
    </segment>
    <segment>
      <root>所以者何？</root>
      <translation></translation>
    </segment>
    <segment>
      <root>色是結所繫法，此法宜速除斷，斷彼法已，以義饒益，長夜安樂。</root>
      <translation></translation>
    </segment>
    <segment>
      <root>如是受、想、行、識是結所繫法，此法宜速除斷，斷彼法已，以義饒益，長夜安樂。」</root>
      <translation></translation>
    </segment>
  </p>
  <p>
    <segment>
      <root>時，彼比丘聞佛所說，心大歡喜，禮佛而退，獨一靜處，專精思惟，不放逸住，乃至心得解脫，成阿羅漢。</root>
      <translation></translation>
      <reference>t99.2.4b12</reference>
    </segment>
  </p>
</article>
