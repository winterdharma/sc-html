<article id='sa31'>
  <header>
    <ul>
      <li>
        <segment>
          <root>雜阿含經 31</root>
          <translation>The Related Discourses</translation>
        </segment>
      </li>
    </ul>
    <h1>
      <segment>
        <root>（三一） 輸屢那</root>
        <translation></translation>
      </segment>
    </h1>
  </header>
  <p>
    <segment>
      <root>如是我聞：一時，佛住王舍城迦蘭陀竹園。</root>
      <translation></translation>
      <reference>t99.2.6c4</reference>
    </segment>
  </p>
  <p>
    <segment>
      <root>爾時，尊者舍利弗在耆闍崛山。</root>
      <translation></translation>
      <reference>t99.2.6c5</reference>
    </segment>
  </p>
  <p>
    <segment>
      <root>時，有長者子名輸屢那，日日遊行，到耆闍崛山，詣舍利弗所，頭面禮足，却坐一面。</root>
      <translation></translation>
      <reference>t99.2.6c5</reference>
    </segment>
  </p>
  <p>
    <segment>
      <root>時，舍利弗謂：</root>
      <translation></translation>
      <reference>t99.2.6c7</reference>
    </segment>
    <segment>
      <root>「輸屢那！若沙門、婆羅門於色不如實知，色集不如實知，色滅不如實知，色滅道跡不如實知故。</root>
      <translation></translation>
    </segment>
    <segment>
      <root>輸屢那！當知此沙門、婆羅門不堪能斷色。</root>
      <translation></translation>
    </segment>
    <segment>
      <root>如是沙門、婆羅門於受、想、行、識不如實知，識集不如實知，識滅不如實知，識滅道跡不如實知故，不堪能斷識。</root>
      <translation></translation>
    </segment>
  </p>
  <p>
    <segment>
      <root>「輸屢那！若沙門、婆羅門於色如實知，色集如實知，色滅如實知，色滅道跡如實知故。</root>
      <translation></translation>
      <reference>t99.2.6c13</reference>
    </segment>
    <segment>
      <root>輸屢那！當知此沙門、婆羅門堪能斷色。</root>
      <translation></translation>
    </segment>
    <segment>
      <root>如是，輸屢那！若沙門、婆羅門於受、想、行、識如實知，識集如實知，識滅如實知，識滅道跡如實知故。</root>
      <translation></translation>
    </segment>
    <segment>
      <root>輸屢那！當知此沙門、婆羅門堪能斷識。</root>
      <translation></translation>
    </segment>
  </p>
  <p>
    <segment>
      <root>「輸屢那！於意云何？</root>
      <translation></translation>
      <reference>t99.2.6c20</reference>
    </segment>
    <segment>
      <root>色為常、為無常耶？」</root>
      <translation></translation>
    </segment>
  </p>
  <p>
    <segment>
      <root>答言：</root>
      <translation></translation>
      <reference>t99.2.6c21</reference>
    </segment>
    <segment>
      <root>「無常。」</root>
      <translation></translation>
    </segment>
  </p>
  <p>
    <segment>
      <root>又問：</root>
      <translation></translation>
      <reference>t99.2.6c21</reference>
    </segment>
    <segment>
      <root>「若無常者，是苦耶？」</root>
      <translation></translation>
    </segment>
  </p>
  <p>
    <segment>
      <root>答言：</root>
      <translation></translation>
      <reference>t99.2.6c21</reference>
    </segment>
    <segment>
      <root>「是苦。」</root>
      <translation></translation>
    </segment>
  </p>
  <p>
    <segment>
      <root>舍利弗言：</root>
      <translation></translation>
      <reference>t99.2.6c22</reference>
    </segment>
    <segment>
      <root>「若色無常、苦者，是變易法。</root>
      <translation></translation>
    </segment>
    <segment>
      <root>聖弟子寧於中見色是我、異我、相在不？」</root>
      <translation></translation>
    </segment>
  </p>
  <p>
    <segment>
      <root>答言：</root>
      <translation></translation>
      <reference>t99.2.6c23</reference>
      <variant>言 → 曰 (宋, 元, 明)</variant>
    </segment>
    <segment>
      <root>「不也。」</root>
      <translation></translation>
    </segment>
  </p>
  <p>
    <segment>
      <root>「輸屢那！如是受、想、行、識為常、為無常耶？」</root>
      <translation></translation>
      <reference>t99.2.6c24</reference>
    </segment>
  </p>
  <p>
    <segment>
      <root>答言：</root>
      <translation></translation>
      <reference>t99.2.6c25</reference>
    </segment>
    <segment>
      <root>「無常。」</root>
      <translation></translation>
    </segment>
  </p>
  <p>
    <segment>
      <root>又問：</root>
      <translation></translation>
      <reference>t99.2.6c25</reference>
    </segment>
    <segment>
      <root>「若無常者，是苦耶？」</root>
      <translation></translation>
    </segment>
  </p>
  <p>
    <segment>
      <root>答言：</root>
      <translation></translation>
      <reference>t99.2.6c25</reference>
    </segment>
    <segment>
      <root>「是苦。」</root>
      <translation></translation>
    </segment>
  </p>
  <p>
    <segment>
      <root>又問：</root>
      <translation></translation>
      <reference>t99.2.6c26</reference>
    </segment>
    <segment>
      <root>「若無常、苦者，是變易法。</root>
      <translation></translation>
    </segment>
    <segment>
      <root>聖弟子寧於中見識是我、異我、相在不？」</root>
      <translation></translation>
    </segment>
  </p>
  <p>
    <segment>
      <root>答曰：</root>
      <translation></translation>
      <reference>t99.2.6c27</reference>
    </segment>
    <segment>
      <root>「不也。」</root>
      <translation></translation>
    </segment>
  </p>
  <p>
    <segment>
      <root>「輸屢那！當知色，若過去、若未來、若現在，若內、若外，若麁、若細、若好、若醜，若遠、若近，於一切色不是我、不異我、不相在。</root>
      <translation></translation>
      <reference>t99.2.6c28</reference>
    </segment>
    <segment>
      <root>是名如實知。</root>
      <translation></translation>
    </segment>
    <segment>
      <root>輸屢那！聖弟子於色生厭、離欲、解脫，解脫生、老、病、死、憂、悲、苦、惱。</root>
      <translation></translation>
    </segment>
  </p>
  <p>
    <segment>
      <root>「如是受、想、行、識，若過去、若未來、若現在，若內、若外，若麁、若細，若好、若醜，若遠、若近，彼一切識不是我、不異我、不相在。</root>
      <translation></translation>
      <reference>t99.2.7a3</reference>
    </segment>
    <segment>
      <root>是名如實知。</root>
      <translation></translation>
    </segment>
    <segment>
      <root>輸屢那！聖弟子於識生厭、離欲、解脫，解脫生、老、病、死、憂、悲、苦、惱。」</root>
      <translation></translation>
    </segment>
  </p>
  <p>
    <segment>
      <root>時，輸屢那聞舍利弗所說，歡喜踊躍，作禮已，去。</root>
      <translation></translation>
      <reference>t99.2.7a8</reference>
      <variant>，去 → 而去 (yinshun)</variant>
    </segment>
  </p>
</article>
