<article id='sa22'>
  <header>
    <ul>
      <li>
        <segment>
          <root>雜阿含經 22</root>
          <translation>The Related Discourses</translation>
        </segment>
      </li>
    </ul>
    <h1>
      <segment>
        <root>（二二） 劫波所問</root>
        <translation></translation>
      </segment>
    </h1>
  </header>
  <p>
    <segment>
      <root>如是我聞：</root>
      <translation></translation>
      <reference>t99.2.4c20</reference>
    </segment>
    <segment>
      <root>一時，佛住舍衛國祇樹給孤獨園。</root>
      <translation></translation>
    </segment>
  </p>
  <p>
    <segment>
      <root>爾時，有比丘名劫波，來詣佛所，頭面禮足，却住一面，白佛言：</root>
      <translation></translation>
      <reference>t99.2.4c21</reference>
    </segment>
    <segment>
      <root>「如世尊說，比丘心得善解脫。</root>
      <translation></translation>
    </segment>
    <segment>
      <root>世尊！云何比丘心得善解脫？」</root>
      <translation></translation>
    </segment>
  </p>
  <p>
    <segment>
      <root>爾時，世尊告劫波曰：</root>
      <translation></translation>
      <reference>t99.2.4c24</reference>
    </segment>
    <segment>
      <root>「善哉！善哉！能問如來心善解脫。</root>
      <translation></translation>
    </segment>
    <segment>
      <root>善哉！劫波！諦聽！諦聽！善思念之，當為汝說。</root>
      <translation></translation>
    </segment>
  </p>
  <p>
    <segment>
      <root>「劫波！當觀知諸所有色，若過去、若未來、若現在，若內、若外，若麁、若細，若好、若醜，若遠、若近，彼一切悉皆無常。</root>
      <translation></translation>
      <reference>t99.2.4c26</reference>
    </segment>
    <segment>
      <root>正觀無常已，色愛即除。</root>
      <translation></translation>
    </segment>
    <segment>
      <root>色愛除已，心善解脫。</root>
      <translation></translation>
    </segment>
  </p>
  <p>
    <segment>
      <root>「如是觀受、想、行、識，若過去、若未來、若現在，若內、若外、若麁、若細，若好、若醜，若遠、若近，彼一切悉皆無常。</root>
      <translation></translation>
      <reference>t99.2.5a1</reference>
    </segment>
    <segment>
      <root>正觀無常已，識愛即除。</root>
      <translation></translation>
    </segment>
    <segment>
      <root>識愛除已，我說心善解脫。</root>
      <translation></translation>
    </segment>
  </p>
  <p>
    <segment>
      <root>「劫波！如是，比丘心善解脫者，如來說名心善解脫。</root>
      <translation></translation>
      <reference>t99.2.5a4</reference>
    </segment>
    <segment>
      <root>所以者何？</root>
      <translation></translation>
    </segment>
    <segment>
      <root>愛欲斷故。</root>
      <translation></translation>
    </segment>
    <segment>
      <root>愛欲斷者，如來說名心善解脫。」</root>
      <translation></translation>
    </segment>
  </p>
  <p>
    <segment>
      <root>時，劫波比丘聞佛所說，心大歡喜，禮佛而退。</root>
      <translation></translation>
      <reference>t99.2.5a7</reference>
    </segment>
  </p>
  <p>
    <segment>
      <root>爾時，劫波比丘受佛教已，獨一靜處，專精思惟，不放逸住。</root>
      <translation></translation>
      <reference>t99.2.5a8</reference>
    </segment>
    <segment>
      <root>乃至自知不受後有。</root>
      <translation></translation>
    </segment>
    <segment>
      <root>心善解脫，成阿羅漢。</root>
      <translation></translation>
    </segment>
  </p>
</article>
