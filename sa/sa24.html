<article id='sa24'>
  <header>
    <ul>
      <li>
        <segment>
          <root>雜阿含經 24</root>
          <translation>The Related Discourses</translation>
        </segment>
      </li>
    </ul>
    <h1>
      <segment>
        <root>（二四） 羅睺羅</root>
        <translation></translation>
      </segment>
    </h1>
  </header>
  <p>
    <segment>
      <root>如是我聞：</root>
      <translation></translation>
      <reference>t99.2.5b5</reference>
    </segment>
    <segment>
      <root>一時，佛住王舍城伽蘭陀竹園。</root>
      <translation></translation>
      <variant>伽 → 迦 (宋, 元, 明, yinshun)</variant>
    </segment>
  </p>
  <p>
    <segment>
      <root>爾時，世尊告羅睺羅：</root>
      <translation></translation>
      <reference>t99.2.5b6</reference>
    </segment>
    <segment>
      <root>「比丘！云何知、云何見我此識身及外境界一切相，無有我、我所見、我慢使繫著？」</root>
      <translation></translation>
    </segment>
  </p>
  <p>
    <segment>
      <root>羅睺羅白佛言：</root>
      <translation></translation>
      <reference>t99.2.5b8</reference>
    </segment>
    <segment>
      <root>「世尊為法主、為導、為覆。</root>
      <translation></translation>
    </segment>
    <segment>
      <root>善哉！世尊當為諸比丘演說此義，諸比丘從佛聞已，當受持奉行。」</root>
      <translation></translation>
    </segment>
  </p>
  <p>
    <segment>
      <root>佛告羅睺羅：</root>
      <translation></translation>
      <reference>t99.2.5b11</reference>
    </segment>
    <segment>
      <root>「諦聽！諦聽！善思念之，當為汝說。」</root>
      <translation></translation>
    </segment>
  </p>
  <p>
    <segment>
      <root>羅睺羅白佛：</root>
      <translation></translation>
      <reference>t99.2.5b12</reference>
    </segment>
    <segment>
      <root>「唯然，受教。」</root>
      <translation></translation>
    </segment>
  </p>
  <p>
    <segment>
      <root>佛告羅睺羅：</root>
      <translation></translation>
      <reference>t99.2.5b12</reference>
    </segment>
    <segment>
      <root>「當觀諸所有色，若過去、若未來、若現在，若內、若外，若麁、若細，若好、若醜，若遠、若近，彼一切非我、不異我、不相在。</root>
      <translation></translation>
    </segment>
    <segment>
      <root>如是平等慧如實觀。</root>
      <translation></translation>
    </segment>
  </p>
  <p>
    <segment>
      <root>「如是受、想、行、識，若過去、若未來、若現在，若內、若外，若麁、若細，若好、若醜，若遠、若近，彼一切非我、不異我、不相在。</root>
      <translation></translation>
      <reference>t99.2.5b16</reference>
    </segment>
    <segment>
      <root>如是平等慧如實觀。</root>
      <translation></translation>
    </segment>
  </p>
  <p>
    <segment>
      <root>「比丘！如是知、如是見我此識身及外境界一切相，無有我、我所見、我慢使繫著。</root>
      <translation></translation>
      <reference>t99.2.5b19</reference>
    </segment>
  </p>
  <p>
    <segment>
      <root>「羅睺羅！比丘如是識身及外境界一切相，無有我、我所見、我慢使繫著者，超越疑心，遠離諸相，寂靜解脫，是名比丘斷除愛欲，轉去諸結，正無間等，究竟苦邊。」</root>
      <translation></translation>
      <reference>t99.2.5b21</reference>
    </segment>
  </p>
  <p>
    <segment>
      <root>時，羅睺羅聞佛所說，歡喜奉行。</root>
      <translation></translation>
      <reference>t99.2.5b24</reference>
    </segment>
  </p>
  <h2>
    <segment>
      <root></root>
      <translation>Summary Verse</translation>
      <reference>t99.2.5b26</reference>
    </segment>
  </h2>
  <blockquote class='gatha'>
    <p>
      <span class='verse-line'>
        <segment>
          <root>使、增諸數</root>
          <translation></translation>
          <reference>t99.2.5b26</reference>
        </segment>
      </span>
      <span class='verse-line'>
        <segment>
          <root>非我、非彼</root>
          <translation></translation>
        </segment>
      </span>
      <span class='verse-line'>
        <segment>
          <root>結繫、動搖</root>
          <translation></translation>
          <variant>動搖 → 染動搖 (yinshun)</variant>
        </segment>
      </span>
      <span class='verse-line'>
        <segment>
          <root>劫波所問</root>
          <translation></translation>
        </segment>
      </span>
      <span class='verse-line'>
        <segment>
          <root>亦羅睺羅</root>
          <translation></translation>
        </segment>
      </span>
      <span class='verse-line'>
        <segment>
          <root>所問二經</root>
          <translation></translation>
        </segment>
      </span>
    </p>
  </blockquote>
</article>
