<article id='sa23'>
  <header>
    <ul>
      <li>
        <segment>
          <root>雜阿含經 23</root>
          <translation>The Related Discourses</translation>
        </segment>
      </li>
    </ul>
    <h1>
      <segment>
        <root>（二三） 羅睺羅</root>
        <translation></translation>
      </segment>
    </h1>
  </header>
  <p>
    <segment>
      <root>如是我聞：</root>
      <translation></translation>
      <reference>t99.2.5a11</reference>
    </segment>
    <segment>
      <root>一時，佛住王舍城迦蘭陀竹園。</root>
      <translation></translation>
    </segment>
  </p>
  <p>
    <segment>
      <root>爾時，尊者羅睺羅往詣佛所，頭面禮足，却住一面，白佛言：</root>
      <translation></translation>
      <reference>t99.2.5a12</reference>
    </segment>
    <segment>
      <root>「世尊！云何知、云何見我此識身及外境界一切相，能令無有我、我所見、我慢使繫著？」</root>
      <translation></translation>
    </segment>
  </p>
  <p>
    <segment>
      <root>佛告羅睺羅：</root>
      <translation></translation>
      <reference>t99.2.5a15</reference>
    </segment>
    <segment>
      <root>「善哉！善哉！能問如來：</root>
      <translation></translation>
    </segment>
    <segment>
      <root>『云何知、云何見我此識身及外境界一切相，令無有我、我所見、我慢使繫著耶？』」</root>
      <translation></translation>
      <variant>相 → 相能 (元, 明)</variant>
    </segment>
  </p>
  <p>
    <segment>
      <root>羅睺羅白佛言：</root>
      <translation></translation>
      <reference>t99.2.5a18</reference>
    </segment>
    <segment>
      <root>「如是，世尊！」</root>
      <translation></translation>
    </segment>
  </p>
  <p>
    <segment>
      <root>佛告羅睺羅：</root>
      <translation></translation>
      <reference>t99.2.5a18</reference>
    </segment>
    <segment>
      <root>「善哉！諦聽！諦聽！善思念之，當為汝說。</root>
      <translation></translation>
    </segment>
    <segment>
      <root>羅睺羅！當觀若所有諸色，若過去、若未來、若現在，若內、若外，若麁、若細，若好、若醜，若遠、若近，彼一切悉皆非我、不異我、不相在。</root>
      <translation></translation>
      <variant>當觀若 → 當觀 (yinshun)</variant>
    </segment>
    <segment>
      <root>如是平等慧正觀。</root>
      <translation></translation>
    </segment>
  </p>
  <p>
    <segment>
      <root>「如是受、想、行、識，若過去、若未來、若現在，若內、若外，若麁、若細，若好、若醜，若遠、若近，彼一切非我、不異我、不相在。</root>
      <translation></translation>
      <reference>t99.2.5a23</reference>
    </segment>
    <segment>
      <root>如是平等慧如實觀。</root>
      <translation></translation>
    </segment>
  </p>
  <p>
    <segment>
      <root>「如是，羅睺羅！</root>
      <translation></translation>
      <reference>t99.2.5a26</reference>
    </segment>
    <segment>
      <root>比丘如是知、如是見。</root>
      <translation></translation>
      <variant>如是知、如是見。 → () (yinshun)</variant>
    </segment>
    <segment>
      <root>如是知、如是見者，於此識身及外境界一切相，無有我、我所見、我慢使繫著。</root>
      <translation></translation>
    </segment>
  </p>
  <p>
    <segment>
      <root>「羅睺羅！比丘若如是於此識身及外境界一切相，無有我、我所見、我慢使繫著者，比丘是名斷愛欲，轉去諸結，正無間等，究竟苦邊。」</root>
      <translation></translation>
      <reference>t99.2.5a29</reference>
    </segment>
  </p>
  <p>
    <segment>
      <root>時，羅睺羅聞佛所說，歡喜奉行。</root>
      <translation></translation>
      <reference>t99.2.5b3</reference>
    </segment>
  </p>
</article>
